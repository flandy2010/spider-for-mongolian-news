【标题】: Монгол Улс Европын холбооны татварын асуудлаар хамтран ажилладаггүй орнуудын жагсаалтаас ГАРЛАА
【关键词】: Эдийн засаг, Монгол Улс Европын холбооны татварын асуудлаар хамтран ажилладаггүй орнуудын жагсаалтаас ГАРЛАА
【日期】: 2020-10-07T17:33:55+08:00
【分类】: Эдийн засаг
【内容】: Монгол Улс ЕХ-ны татварын асуудлаар хамтран ажилладаггүй орнуудын жагсаалтаас гарсан талаар Гадаад харилцааны сайд Н.Энхтайван мэдээллээ.

Тодруулбал, Европын холбооны Сангийн сайд нар энэ 10 сарын 6-нд дээрх шийдвэрийг гаргасан гэжээ.



“Татварын сайн засаглалын зарчмуудыг хэрэгжүүлэхэд ЕХ-той хамтран ажиллах шаардлагатай улсуудын жагсаалт”-аас Монгол Улсыг гаргах шийдвэрийг ЕХ-ны Сангийн сайд нар 2017 онд гаргасан. Монголын Засгийн газар хоёр жил ажиллаж, Захиргааны татварын асуудлаар хамтран ажиллах олон улсын конвенцид Монгол Улс нэгдэж орон, Татварын багц хуулинд шинэчлэлт хийснээр 2020 онд энэ жагсаалтаас бүрмөсөн гарчээ. /Энэ талаарх дэлгэрэнгүй мэдээллийг ЭНД дарж уншина уу./

Европын холбооноос Монгол Улсыг мөнгө угаалттай тэмцдэггүй орнуудын хар жагсаалтад оруулж буйгаа өнгөрсөн тавдугаар сард албан ёсоор зарласан. Энэхүү жагсаалтад Монголоос гадна Панам, Багамын арлууд, Маврик, Барбадос, Ботсвана, Камбож, Гана, Ямайк, Мьянмар, Никарагуа, Зимбабве гэх 12 орныг Европын холбооны санхүүгийн системд аюул учруулах эрсдэлтэй гэжээ. Мөн ФАТФ-ын мөнгө угаах терроризмтэй тэмцэхэд дутагдалтай орнуудын жагсаалтад Монгол Улсыг өнгөрсөн онд оруулсан бөгөөд одоогоор уг жагсаалтаас гаргах албан ёсны шийдвэр гараагүй байна.
【网址】: https://gogo.mn/r/j2g61
【author】: None
【description】: Монгол Улс ЕХ-ны татварын асуудлаар хамтран ажилладаггүй орнуудын жагсаалтаас гарсан талаар Гадаад харилцааны сайд Н.Энхтайван мэдээллээ.

Тодруулбал, Н.Энхтайван сайд Европын холбооны Сангийн сайд нар энэ 10 сарын 6-нд дээрх шийдвэрийг гаргасан гэжээ. Манай улс ФАТФ-ын саарал жагсаалтад багтсаны улмаас энэ жагсаалтад мөн багтсан юм. ФАТФ-ын салбар хоёр хуралдаан энэ сарын сүүлээр Парист болохоор товлосон бөгөөд тэдгээр хурлаар эцэслэн манай улсыг гаргах эсэхийг шийдэх юм.
