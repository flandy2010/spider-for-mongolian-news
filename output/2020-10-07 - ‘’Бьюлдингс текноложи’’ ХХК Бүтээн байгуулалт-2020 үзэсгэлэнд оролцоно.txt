【标题】: ‘’Бьюлдингс текноложи’’ ХХК Бүтээн байгуулалт-2020 үзэсгэлэнд оролцоно
【关键词】: Эдийн засаг, ‘’Бьюлдингс текноложи’’ ХХК Бүтээн байгуулалт-2020 үзэсгэлэнд оролцоно
【日期】: 2020-10-07T17:48:04+08:00
【分类】: Эдийн засаг
【内容】: “Монгол орноо бүтээн байгуулцгаая” уриан дор дэд бүтцийн томоохон дөрвөн салбарын нэгдсэн үзэсгэлэнг энэ жил анх удаа аравдугаар сарын 23-24-ний өдрүүдэд Мишээл экспо төвд зохион байгуулах гэж байна.

Тус үзэсгэлэнд оролцож буй “Бьюлдингс текноложи” ХХК-ийн Ерөнхийх Захирал Н.Доржоос арга хэмжээний талаар тодруулсан юм.

-“Бьюлдингс текноложи” компанийн хувьд Бүтээн байгуулалт - 2020 үзэсгэлэнд анхны жил оролцож байна. Үзэсгэлэнгийн цар хүрээг хэрхэн харж байна вэ?
-Аливаа улс орны хөгжил дэвшлийг аж үйлдвэргүйгээр төсөөлөх аргагүй. Манай улсын хувьд ч эдийн засгийг чадавхжуулж солонгоруулах, ажилгүйдэл, ядуурлаас гарахад боловсруулах аж үйлдвэрийн салбарыг хөгжүүлэх зайлшгүй шаардлагатай.

Ийм үед “Монгол орныг хамтдаа бүтээн байгуулцгаая” уриатай бүтээн байгуулалтын шилдэг технологийн үзэсгэлэн зохион байгуулж, хүнд аж үйлдвэрлэл, түүнийг дэмжигч эрчим хүч, барилга, зам тээврийн салбарын төр, хувийн хэвшлийн ААН, байгууллагуудыг хамруулж байгаа нь цаг үеэ олсон, зөв зүйтэй арга хэмжээ гэж үзэж байна.

Нөгөө талаар дэлхий нийт аж үйлдвэрийн дөрөвдүгээр хувьсгалийг хийж байгаа өнөө үед бид техник технологийн хувьд дэлхийтэй хөл нийлүүлж алхахгүй бол хөгжил дэвшил яриад ч хэрэггүй, хөгжлөөс хол хоцрох болно. Цар тахлын улмаас гадаад дотоодын компани, ААН-үүдийн үйл ажиллагаа үлэмж хумигдсан энэ цаг үед дээрх салбаруудын аль болох олон төлөөллийг оролцуулж, үзэсгэлэнгийн танхимаа дүүргээсэй л гэж хүсэх байна.

-Энэ жилийн үзэсгэлэнд ямар шинэлэг бүтээгдэхүүн танилцуулахаар төлөвлөж байна вэ?
-Бид энэхүү үзэсгэлэнд ХБНГУ-ын KSB компанийн бүх төрлийн зориулалттай насос, хаалт арматур болон барилгын дулааныг сэргээгдэх эрчим хүч ашиглан хангах боломжийн талаар танилцуулна.

150 жилийн түүхтэй KSB компани нь усан хангамж, ариутгах татуурга, аж үйлдвэрлэлийн процесс, эрчим хүч, барилга, уул уурхайн салбарт өргөн ашиглагддаг төрөл бүрийн насос, хаалт арматур үйлдвэрлэж, дэлхийн зах зээлд нийлүүлдэг салбартаа тэргүүлэгч компаниудын нэг юм. Дэлхийн 100 гаруй оронд өөрийн охин компани, хамтарсан үйлдвэрүүд, засвар үйлчилгээний төвүүдээр дамжуулан үйл ажиллагаагаа явуулдаг.

Тус компанийн бүтээгдэхүүн, тоног төхөөрөмжийг өнгөрсөн жилүүдэд Уулын баяжуулах Эрдэнэт үйлдвэр, Оюу Толгой, Улаанбаатар хотын томоохон барилга болох ХААН банк тауэр, Галлериа УБ зэрэгт нийлүүлж суурилуулсан. Бид КСБ-н насос, хаалт арматурыг зөвхөн борлуулах бус сэлбэг хэрэгслийг нь нийлүүлж, засвар үйлчилгээ үзүүлэхийг чухалчилж байгаа. Цаашдаа бид Монгол Улсын ирээдүйн эрчимтэй хөгжлийг тодорхойлох Их бүтээн байгуулалтын томоохон төслүүд буюу уул уурхай, эрчим хүч, боловсруулах аж үйлдвэрийн салбарын мега төслүүдэд тус компанийн бүтээгдэхүүнийг санал болгож, нийлүүлэх зорилт тавин ажиллаж байна.



Сүүлийн жилүүдэд Улаанбаатар хот орчим болон төвөөс алслагдсан бүс нутагт АОС, хотхон хороолол, үйлдвэр, үйлчилгээний барилгууд олноор баригдсан боловч цахилгаан, дулааны үнэ байнга өсөн нэмэгдэж байгаа нь асуудал дагуулж байна. Ийм учраас бид барилгын дулааныг сэргээгдэх эрчим хүч ашиглан хангах боломжийг судалж, тодорхой шийдэл гаргаад байгаа юм. Тооцож үзэхэд, барилгын халаалтад цахилгаан хэрэглэхэд төвийн дулаанаас 5,35 дахин үнэтэй гардаг. Харин төвийн болон нарны цахилгааны эх үүсвэрийг тэнцүү хэмжээгээр дулааны насостой хослуулан ашиглавал төвийн дулаанаас ч хямд тусах боломж байна. Та бүхэн Бүтээн байгуулалт - 2020 үзэсгэлэнд хүрэлцэн ирж, манай А-8 павильоноор зочлон энэ боломжийн талаар мэдээлэл аваарай.



-“Бьюлдингс текноложи” компанийн үйл ажиллагааны талаарх сүүлийн үеийн мэдээллийг уншигчдад өгнө үү.
-“Бьюлдингс текноложи” ХХK нь барилга угсралт, барилгын зураг төсөл боловсруулах, дэвшилтэт техник технологи нэвтрүүлэх чиглэлээр үйл ажиллагаа явуулдаг. Сүүлийн үед манай хамт олон Оюу Толгойн өрөмдлөгийн дээж хадгалах агуулах, Газрын тос боловсруулах үйлдвэрийн ажилчдын хотхон, Нийслэлийн нутгийн захиргааны ордон, Үндэсний урлагийн их театрын барилгын зураг төслийг боловсруулсны дээр ХААН банкны төв оффис, Галлериа УБ худалдаа, үйлчилгээний төв болон Монгол банкны цахим тооцооны төвийн агаар сэлгэлт, хөргөлтийн тоног төхөөрөмжийн угсралтын ажлуудыг хийж гүйцэтгэлээ.

-Танд баярлалаа.
【网址】: https://gogo.mn/r/gy77d
【author】: None
【description】: “Монгол орноо бүтээн байгуулцгаая” уриан дор дэд бүтцийн томоохон дөрвөн салбарын нэгдсэн үзэсгэлэнг энэ жил анх удаа аравдугаар сарын 23-24-ний өдрүүдэд Мишээл экспо төвд зохион байгуулах гэж байна.
