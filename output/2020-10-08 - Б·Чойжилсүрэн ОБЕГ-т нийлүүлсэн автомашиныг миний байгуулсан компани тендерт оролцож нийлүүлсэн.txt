【标题】: Б.Чойжилсүрэн: ОБЕГ-т нийлүүлсэн автомашиныг миний байгуулсан компани тендерт оролцож нийлүүлсэн
【关键词】: Улс төр, Б.Чойжилсүрэн: ОБЕГ-т нийлүүлсэн автомашиныг миний байгуулсан компани тендерт оролцож нийлүүлсэн
【日期】: 2020-10-08T17:03:49+08:00
【分类】: Улс төр
【内容】: УИХ-ын гишүүн Б.Чойжилсүрэнгийн хамаарал бүхий компани Онцгой байдлын ерөнхий газарт өндөр үнээр машин нийлүүлсэн гэх асуудалд тайлбар өглөө.



Энэ сарын 6-ны өдөр eguur.mn сайт УИХ-ын гишүүн Б.Чойжилсүрэнгийн 100 хувь эзэмшдэг "Хурд Авто" ХХК 20 ширхэг фургон, хантер маркийн автомашиныг зах зээлээс 1.5 дахин өндөр үнээр ОБЕГ-т худалдсан баримтыг shilendans.gov.mn сайтын мэдээллийг үндэслэн дэлгэсэн юм.

Энэ мэдээлэлд УИХ-ын гишүүн Б.Чойжилсүрэн дараах хариултыг өглөө. Тэрбээр "Харамсалтай гүтгэлгийн шинж чанартай мэдээлэл гарсан. Би тэр компанийн залуучуудаас асуусан. Тэднээс илүү дэлгэрэнгүй тодруулах хэрэгтэй. Тендер зарлагдаад хоёр компани орсон. Эхний компани нь нийлүүлэх боломжгүй болсон тул миний үүсгэн байгуулсан компанид эрхийг нь шилжүүлж, нийлүүлэх хүсэлт тавьсан юм билээ. 2-3 сая төгрөгийн л ашиг гарсан байсныг буруу ойлгосон юм шиг байна лээ. Сонгууль дөхөж байгаа үед иймэрхүү гүтгэлгүүд ар араасаа хөвөрдөг" гэв.
【网址】: https://gogo.mn/r/oymg2
【author】: None
【description】: УИХ-ын гишүүн Б.Чойжилсүрэнгийн хамаарал бүхий компани Онцгой байдлын ерөнхий газарт өндөр үнээр машин нийлүүлсэн гэх асуудалд тайлбар өглөө.
