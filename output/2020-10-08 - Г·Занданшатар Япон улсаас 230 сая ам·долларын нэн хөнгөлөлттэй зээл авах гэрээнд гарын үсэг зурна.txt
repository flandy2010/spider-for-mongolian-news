【标题】: Г.Занданшатар: Япон улсаас 230 сая ам.долларын нэн хөнгөлөлттэй зээл авах гэрээнд гарын үсэг зурна
【关键词】: Улс төр, Г.Занданшатар: Япон улсаас 230 сая ам.долларын нэн хөнгөлөлттэй зээл авах гэрээнд гарын үсэг зурна
【日期】: 2020-10-08T17:41:33+08:00
【分类】: Улс төр
【内容】: Япон улсын Гадаад хэргийн сайд Мотэги Тошимицү Монгол Улсад албан ёсоор айлчлалын үеэр 230 сая ам.долларын нэн хөнгөлөлттэй зээл авах гэрээнд гарын үсэг зурна гэдгийг УИХ-ын дарга Г.Занданшатар хэллээ.

Энэхүү зээл нь 0.01 хувийн хүүтэй байх бөгөөд зээлийн гэрээнд гарын үсэг зурах асуудлаар зөвшилцөх асуудлыг УИХ-ын Төсвийн байнгын хороо, Эдийн засгийн байнгын хороо, Аюулгүй байдлын байнгын хороод хуралдан хэлэлцэж байна.

Гадаад харилцааны сайд Н.Энхтайваны урилгаар Япон улсын Гадаад хэргийн сайд Мотэги Тошимицү энэ сарын 9-10-ны өдрүүдэд манай улсад айлчлах юм.



Энэ оны хоёрдугаар улирлын байдлаар Засгийн газрын нийт өр 25.9 ТЭРБУМ төгрөг байна. Үүний 22.6 ТЭРБУМ төгрөгийг гадаад зээл эзэлжээ.

Засгийн газрын дотоод өр: Өрийн хэрэгслээр үүсгэж, Монгол Улсын Засгийн газраас бусдын өмнө хүлээсэн төлбөрийн үүргийг ойлгоно.
Засгийн газрын гадаад өр: Монгол Улсын Засгийн газрын эдийн засгийн харьяат бус аливаа этгээдэд төлөх өрийн хэрэгслээр үүсгэгдсэн төлбөрийн үүргийг ойлгоно. Үүнд гадаад зээл, өрийн бичиг, дотоод үнэт цааснаас эдийн засгийн харьяат бус этгээдийн эзэмшиж буй дүн болон бусад өрийн хэрэгслээр үүсгэгдсэн төлбөрийг хамруулна.
【网址】: https://gogo.mn/r/8d8y2
【author】: None
【description】: Япон улсын Гадаад хэргийн сайд Мотэги Тошимицү Монгол Улсад албан ёсоор айлчлалын үеэр 30 сая ам.долларын нэн хөнгөлөлттэй зээл авах гэрээнд гарын үсэг зурна гэдгийг УИХ-ын дарга Г.Занданшатар хэллээ.
