【标题】: Ж.Батзандан: "Эрдэнэт" үйлдвэрийг, эх орноо аврахын тулд ШИНЭ нам тэмцэхээс өөр аргагүй боллоо
【关键词】: Улс төр, Ж.Батзандан: "Эрдэнэт" үйлдвэрийг, эх орноо аврахын тулд ШИНЭ нам тэмцэхээс өөр аргагүй боллоо
【日期】: 2020-10-08T14:00:06+08:00
【分类】: Улс төр
【内容】: Шударга Иргэдийн Нэгдсэн Эвсэл намаас цаг үеийн асуудлаар мэдээлэл хийж байна.



ШИНЭ намын дарга Ж.Батзандан "Сүүлийн гурван сар шинэ Засгийн газар байгуулагдсанаас хойш сөрөг хүчин улс төрийн байр суурь дүгнэлтээ илэрхийлэх хэрэгтэй болдог. Сонгуулиас хойш гурван сар өнгөрлөө. Сөрөг хүчнүүд өөрсдийн байр сууриа илэрхийлэх нь зүйтэй гэж боддог. Монголын дөрөв дэх улс төрийн хүчин бол ШИНЭ нам. 300 мянган сонгогчийн санал авсан ШИНЭ нам шударга ёсны тэмцлээ эхлэх болно гэдгээ зарлаж байна. Сонгуулийн луйвар өнөөдрийг хүртэл шийдэгдээгүй байна.

Тэнцвэртэй, хяналттай засаглалыг хяналтад оруулахын төлөө орон нутгийн сонгуульд сөрөг хүчний намуудтай нэгдсэн блок байгуулж орж байна. Түүнээс намууд нэгдсэн гэсэн үг биш. Биднийг АН-тай нэгдсэн гэж худал мэдээлэл гаргаж байна.

Эрх баригч нам, Ерөнхий сайдын сонгуулийн өмнө хэлсэн ярьсныг нь сануулах гэж бид өнөөдөр хэвлэлийн хурал хийж байна. ШИНЭ нам ордонд ч тэмцдэг нам байсан, гудамжинд бүр ч илүү их тэмцдэг нам гэдгээ харуулна." гэлээ.
【网址】: https://gogo.mn/r/gy7nd
【author】: None
【description】: Шударга Иргэдийн Нэгдсэн Эвсэл намаас цаг үеийн асуудлаар мэдээлэл хийж байна.
