【标题】: Жорж Флойдын аллагын сэжигтэн 1 сая долларын барьцаагаар батлан даалтад гарлаа
【关键词】: Дэлхийд, Жорж Флойдын аллагын сэжигтэн 1 сая долларын барьцаагаар батлан даалтад гарлаа
【日期】: 2020-10-08T17:13:38+08:00
【分类】: Дэлхийд
【内容】: Жорж Флойдын аллагатай холбоотойгоор баривчлагдсан цагдаагийн офицер асан Дерек Шовин 1 сая долларын барьцаа байршуулснаар батлан даалтад гарчээ.

Өнгөрсөн тавдугаар сарын 25-ны өдөр цагдаагийн офицерт 8 орчим минут өвдөглүүлсний дараа Жорж Флойд амиа алдсан. Энэ явдал нийгмийн сүлжээгээр тархсаны дараа арьс өнгөний үзлийн эсрэг "Black Lives Matter" тэмцэл  Америк төдийгүй, олон орныг хамарсан юм.

Уг хэргийн дараа Дерек Шовин ажлаасаа халагдаж, улмаар хоёрдугаар зэргийн аллагын хэрэгт буруутгагдан баривчлагдсан. Түүнийг шүүх хурал ирэх оны гуравдугаар сард болох юм байна.

Өнгөрсөн зургаадугаар сард ямар нэг нөхцөлгүйгээр 1,25 сая ам.долларын батлан даалт эсвэл Флойдын гэр бүлийнхэнтэй уулзахгүй байх, хууль хүчний байгууллагад шүүх хурал хүртэл ажиллахгүй байх нөхцөлтэйгөөр 1 сая ам. долларын батлан даалтад гарч болно гэсэн шийдвэрийг шүүхээс  гаргажээ.  Дерек Шовин дээрх нөхцөлтэйгөөр батлан даалтад гарахаар болсон байна.

Эх сурвалж: ВВС
【网址】: https://gogo.mn/r/wj150
【author】: None
【description】: Жорж Флойдын аллагатай холбоотойгоор баривчлагдсан цагдаагийн офицер асан Дерек Човин 1 сая долларын барьцаа төлснөөр батлан даалтад гарчээ.
