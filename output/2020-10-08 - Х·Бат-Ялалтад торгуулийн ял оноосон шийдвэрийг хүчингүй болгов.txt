【标题】: Х.Бат-Ялалтад торгуулийн ял оноосон шийдвэрийг хүчингүй болгов
【关键词】: Нийгэм, Х.Бат-Ялалтад торгуулийн ял оноосон шийдвэрийг хүчингүй болгов
【日期】: 2020-10-08T17:13:21+08:00
【分类】: Нийгэм
【内容】: Х.Бат-Ялалтад холбогдох эрүүгийн хэргийн давж заалдаж шатны шүүх хурал Нийслэлийн Эрүүгийн хэргийн давж заалдах шатны шүүхэд өнөөдөр боллоо. Шүүх хуралдаанаар "Эрүүгийн хуулийг буруу хэрэглэсэн" үндэслэлээр анхан шатны шүүхийн шийдвэрийг хүчингүй болгож, хэргийг шүүх хуралдаанаар дахин хэлэлцүүлэхээр буцаажээ.

Анхан шатны шүүхээс Х.Бат-Ялалтыг бусдын эд хөрөнгийг авахаар сүрдүүлсэн хэмээн хөдөлмөрийн хөлсний доод хэмжээг 80 дахин нэмэгдүүлсэнтэй тэнцэх хэмжээний төгрөгөөр торгох торгуулийн ял оноогоод байсан юм.

Өөрөөр хэлбэл Х.Бат-Ялалтад Чингэлтэй дүүргийн Эрүүгийн хэргийн анхан шатны шүүхийн 2020 оны 7 дугаар сарын 24-ний өдрийн 604 дүгээр шийтгэх тогтоолоор Эрүүгийн хуулийн тусгай ангийн 17.6 дугаар зүйлийн 1 дэх хэсэгт "Бусдыг эд хөрөнгө, эдийн, эдийн бус хөрөнгийн эрхээ шилжүүлэн өгөхийг шаардаж өөрт нь, түүний ойр дотнын хүнд хүч хэрэглэсэн, хүч хэрэглэхээр заналхийлсэн, эрх, хууль ёсны ашиг сонирхолд нь ноцтой хор уршиг учруулж болохуйц баримт, мэдээлэл тараахаар сүрдүүлсэн бол арван мянган нэгжээс дөчин мянган нэгжтэй тэнцэх хэмжээний төгрөгөөр торгох, эсхүл хоёр жилээс найман жил хүртэл хугацаагаар хорих ял шийтгэнэ" гэж зааснаар яллах дүгнэлт үйлдээд байв.

Эх сурвалж: Нийслэлийн давж заалдах шатны шүүхийн Тамгын газар
【网址】: https://gogo.mn/r/vke9l
【author】: None
【description】: Х.Бат-Ялалтад холбогдох эрүүгийн хэргийн давж заалдаж шатны шүүх хурал Нийслэлийн Эрүүгийн хэргийн давж заалдах шатны шүүхэд өнөөдөр боллоо.
